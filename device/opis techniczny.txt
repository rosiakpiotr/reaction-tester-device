Użytkownik ma przed sobą 4 przyciski i 6 diod. 
Jego zadaniem jest jak najszybsze naciśnięcie przycisku umieszczonego pod świecącą diodą.
Za każdym razem, gdy poprawny przycisk jest naciśnięty, 
na wyświetlacziu pojawia się czas który jest różnicą między czasem załączenia się diody 
a czasem naciśnięcia przycisku.
Po przetestowaniu 5 prób, na ekranie ukazuje się średnia wszystkich poprzednich czasów wyrażona w ms.

Dodatkowo urządzenie można podłączyć do komputera ze specjalnym programem
co umożliwia rozgrywkę w grupie na takiej samej zasadzie jak bez komputera, z tym że na koniec wyświetlane są
bardziej szczegółowe statystyki na temat rozgrywki.

Całą grą steruje mikrokontroler Atmega328 zasilany z baterii 9V, 
lub jeżeli podłączony jest komputer, bezpośrednio z przewodu USB.

Aby sterować akcjami urządzenia, należy wykorzystać odpowiednie kombinacje przycisków,
ilość przytrzymanych przycisków w ciągu 1500ms odpowiada pewnej liczbie binarnej.

Aby uruchomić grę za pomocą urządzenia, należy wprowadzić liczbę 11110000 w systemie binarnym,
co bezpośrednio oddziałuje na porty mikrokontrolera(każdy bit od lewej strony odpowiada jednemu przyciskowi; 
1 - przycisk aktywny, 0 - przycisk nieaktywny). Z tego wynika, że aby rozpocząć grę, należy przytrzymać wszystkie przyciski.

Inne przykładowe kody:
1000.0000 - powrót do początku(np. powrót z monitora stanu baterii),
0001.0000 - ukazuje autora projektu,
0110.0000 - uruchamia monitor napięcia na baterii.

[Kropki w kodach zostały dodane dla lepszej czytelności bitów jako przycisków.]

Dodatkowo z tylnej części obudowy znajduje się potencjometr, służący do regulacji kontrastu obrazu.

Wykaz podzespołów:
- 5x dioda LED czerwona,
- 1x dioda LED zielona,
- 6x rezystor 220Ohm,
- 1x Arduino Nano (lub klon),
- 1x wyświetlacz 16x2 oparty o sterownik HD44780,
- 4x styk rozwierny monostabilny sterowany przyciskiem,
- 1x styk zwierny bistabilny sterowany przyciskiem,
- 1x bateria 9V.

Koszt urządzenia to ok. 25zł.
